Rimino 20 Luglio 1761 Quello che io avea in animo da molto tempo di fare, cioè di scrivere a V. S. Ill a per dedicarle la mia servitù, essendo io da lungo tempo ammiratore del suo merito, ora l'accidente me ne porge l'occasione venendo a dimorare in cotesta Città di Ginevra il sig' Pietro Godenti mio Paesano uomo che ha viaggiata la maggior parte dell'Europa più colta e che è dimorato più di quindici anni in Russia essendo stato Professore nell'Università di S. Petersbourgo, il quale ora con un gentiluomo di quel Paese dimorerà costì almeno per due anni. Io dunque con questa occasione consegno a V. S. Ill ma la mia ossequiosa servitù, ed insieme mi fo ardito di raccomandare alla Sua protezione cotesto mio paesano, il quale per essere un uomo di spirito nol troverà immeritevole della sua grazia. A questa mi do l'onore d'aggiunger qui una mia stampa, o sia Brochure come si suol dire col linguaggio de' Libraj di Francia, la quale per avventura e conforme alle idee di V. S. Ill ma , benche mal si accomodi alle idee severe di cotesto paese. Il sig' Godenti le dirà ragguaglio d'altre cose, colle quali e con tutto me stesso vorrei poter essere quegli che pieno di vera stima ho l'onore di soscrivermi.