Di Brescia in Lombardia a’ 28 di Marzo 1762 Illm͞o Sig r Sig r Pro͞n Colm͞o, Invio a V. S. Illm͞a una picciola mia operetta 1 da pochi mesi mandata alla luce; nè vorrei che ciò ella ad arditezza attribuisse, essendomi io deliberato di mettere sotto de’ savj riflessi di Lei cosa sì tenue, e che non può certamente trattenere una persona qual ella à sapiente, avvezza piuttosto, anzi che a ritrarre dall’ opere altrui piacere, a recarlo colle proprie a ciascuno, che venga in quelle ad incontrarsi: avvegnacchè, qualunque volta mi fo a considerare essere altresì costume degli uomini grandi il farsi a risguardare con viso di compatimento coloro eziandio, che in rango inferiore danno al pubblico saggi del talento loro, io posso da lei certamente lusingarmi di ottenerlo, ch'è quanto a me possibile sia di poter da lei sperare. Quindi perciocchè ella non creda che questo mio saggio siami proposto d'inviarle per ritrarne lode, mi farò lecito di supplicarla a volermi sopra lo stesso notificare il parer suo sincero, il quale non sarà che per riuscirmi grato, qualunque egli sia, perciocchè derivante da persona non meno saggia, che sincera; il che sarà a me di norma, e di lume per l'avvenire, qualora venissi io in sì fatte cose a nuovamente imbarazzarmi. Desidero a lei ogni felicità, e assicurandola che fra gli adoratori io pur sono delle Opere sue, dalle quali non so giammai allontanarmi, pieno di ossequio mi segno Di V. S. Illm͞a Div mo obb e s e Filippo Mazzuchelli