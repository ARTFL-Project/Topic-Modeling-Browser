Parigi 4 maggio 1746 Scrivete d'amore, mio caro ed illustre amico; questo si conviene alla vostra vezzosa gioventù, al vostro amabile e pieghevole ingegno; io, che comincio ad avere capelli bianchi, scrivo di filosofia. Sottopongo al vostro acuto giudizio questo piccolo saggio , che ho l'onore di presentarvi, come l'offerisco all'accademia di Bologna, tenendo in sommo pregio d'essere nomato tra i suoi aggregati, e tra i vostri amici: ma questo ultimo titolo mi sarà sempre il più caro.