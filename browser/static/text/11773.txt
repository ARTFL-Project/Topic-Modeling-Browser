Boulogne , 9 Janvier 1763 Monsieur, mon très-cher Ami, Il carissimo e graziosissimo vostro foglio delli 21 Ottobre ebbe da me risposta. Spero, Signore, che l'avrete ricevuta. Che potrei fare io mai perche il vostro silenzio fosse meno durevole, e meno rare le vostre lettere! Brevemente io vi rinnovo le mie suppliche perchè vi induciate a mandarmi l'ultime vostre composizioni dramatiche. Mi figuro avrete veduta una Traduzione 1 del vostro Orfano , fatta da certo Abbate Pezzana parmigiano. Ditemene sinceramente il parer vostro. Questo Sig re Abbate dice con molta insolenza nella lettera stampata, ch'ei vi dirige che: le sort de vos ouvrages est d'être souvent traduits et toujours faiblement ; e parmi ch'egli per sua parte verifichi la propria asserzione. Se il mio Agente non fosse stato sorpreso da un tocco di Apoplesia, avrei già spedita a voi la promessa Cassa. Pure, non ostante il ritardo, mi lusingo l'avrete entro il Carnevale. Amatemi e scrivetemi. Vi sono, Signore, servitor vero e amico. Albergati